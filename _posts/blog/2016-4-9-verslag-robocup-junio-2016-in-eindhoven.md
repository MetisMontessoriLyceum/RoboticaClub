---
category: blog
layout: post
title: Verslag Robocup Junior 2016 in Eindhoven
published: true
image: ""
---


Donderdag 31 april was het dan zover: Eindhoven was vier dagen lang de robot'hemel' van Europa. De European Open Championship Robocup vond namelijk plaats in het Evoluon. Je had er veel robots in allerlei soorten en maten: voetballende robots, rescuerobots, zorgrobots, robots die muziek maken, robots die dansen, robots die lijnen volgen.. robots robots en nog meer robots!
Ook wij hebben als school natuurlijk meegedaan aan dit evenement en deze keer wel met maar liefs negen teams! Het was een geweldige ervaring en de spanning was om te snijden! En uiteindelijk hebben we zes trofeeën in de wacht gesleept!

## Voetbalrobot

Bokke heeft met zijn omni-directionele voetbalrobot meegedaan aan de voetbalcompetitie. Het begon niet erg goed, want we verloren van de Duitsers. Een paar keer zelfs. Maar het mooie was dat Bokke's robots steeds beter werd. Zondag won Bokke zelfs redelijk veel partijen en werd uiteindelijk tweede in de poule! Ontzettend knap, want hij is de eerste leerling uit onze roboticaclub die met een omni-directionele robot heeft meegedaan de wedstrijden!

## Rescue Line

Rescue Line is de naam van de rescuecompetitie waar Noah en River aan hebben meegedaan. De voorbereidingen begonnen al heel vroeg: al vanaf augustus/september. De heren hebben ook intensief geoefend: soms wel acht uur in de week! Uiteindelijk hadden ze een goede robot gebouwd en het programma dat ze geschreven hadden was ook vrij goed. Eigenlijk wilden we in deze competitie eerste worden, maar de concurrenten uit Limburg waren beter. Kortom: een derde plek op het EK en een tweede plek op het NK; maar wel twee trofeeën! En natuurlijk een hele hoop geleerd. (Owja .. en ondergetekende heeft er een paar grijze haren bijgekregen wink-emoticon

## Rescue Groene Veld

Dit is de categorie waar we als zijnde school redelijk goed in beginnen te worden. Terwijl donderdag en vrijdag Emirhan Aydin (3V) steeds de snelste tijd had van alle deelnemers (ook Europese teams!), lukte het op zaterdag helaas niet meer. De robot raakte meerdere malen van de lijn af in de finale: dus een derde plek op het EK.
Voor het NK hadden we wel zes leerlingen die meededen en die allemaal hun eigen robot hadden: Emirhan(3V), Marius(2V), Raoul(1VH), Zaynoel (2V), Hidde (1VH), Joost (4H). Van alle teams die meededen gingen er vier door naar de finale. En van de vier waren dat drie leerlingen van onze school: Raoul, Hidde en Emirhan! Hidde werd een goede vierde, Emirhan verloor de finale van Raoul! Dus ook in deze categorie in totaal drie troffeeën in de wacht gesleept.

## Danswedstrijd:

Dan hebben we nog de vijf dames die dit jaar voor het eerst hebben meegedaan aan de danswedstrijd: Eline(2V), Rosalie(2V), Abir(1VH), Reyhan(1VH) en Taïs(1VH). Deze dames hebben de afgelopen tijd hard gewerkt! De dansvoorstelling hield in dat een ballerinarobot een battle moest gaan houden met een raprobot (ja, hoe verzin je het ;)). De eerste oefenronde ging niet erg goed. Werk aan de winkel! De tweede ronde ging wat beter, maar de rapper had niet veel zin om te bewegen. In de derde ronde ging alles perfect! Dus een eerste plaats op het NK. Wat een vreugde! Voor herhaling vatbaar dus. En misschien wel in Leipzig (WK Robocup)?


Ik zou graag de volgende mensen nog willen bedanken:
Harry Oudejans: ontzettend bedankt voor de ondersteuning van het damesteam. Dankzij jou hebben ze aan hun technische vaardigheden kunnen werken om een goed onderstel te maken voor hun robot;
Astrid Krijger: ontzettend bedankt voor het ondersteunen van de dames m.b.t. het creatieve gedeelte;
Adem Ozturk: mijn steun en toeverlaat! Jij doet gewoon alles waar ik in tekort kom (jij en ik weten dat dat geen korte lijst is). Dankzij jou hebben de leerlingen nog de laatste puntjes op de i kunnen zetten.
Voor een impressie van het toernooi zou je de volgende filmpjes kunnen bekijken:
https://www.youtube.com/watch?v=agF7lPNDK48
https://www.youtube.com/watch?v=1lUMCD2ld24
